<h1>Hjelp med IRC-chat</h1>

<p>Internet Relay Chat er et system som brukes til samtaler mellom
flere personer, i såkalte kanaler, også kjent som "chatterom". </p>

<p>En alminnelig bruker benytter seg av et klientprogram for å koble seg opp
til et IRC-nettverk hvor disse samtalene finner sted. Akkurat som man bruker et
nettleserprogram til å lese websider, vil en IRC-bruker bruke et IRC-program
for å koble seg på IRC-kanaler.</p>

<p>På denne nettsiden fører de grønne '<a href="#"
class="channel-name">#kanal</a>'-lenkene til et web-basert IRC-program. Man kan
også bruke programmer som man kan installere på egen datamaskin, som <a
href="http://www.kvirc.net/">KVIrc</a>. Da må man vite hvilket IRC-nettverk
kanalen befinner seg på. Nettverket er på denne siden skrevet i grått med
klammeparentes [<span class="channel-server">irc.eksempel.net</span>].</p>

<p>IRC ble først utviklet i 1988 av Jarkko Oikarinen, en finsk programmerer.
Ettersom kommunikasjonsformen ble standardisert og beskrevet offentlig, kan
andre utviklere implementere systemet uavhengig av et bestemt program eller en
bestemt organisasjon.</p>

